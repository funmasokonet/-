Title: Проверка на пътна полиция
Category: разни
Date: 2022-04-13-19:13
Карам си аз спокойно колата, а насреща ми - полицаи. "Не ме спирайте, не ме спирайте, не ме спирайте!", моля се наум. Естествено, спират ме.  
"Спокойно, имам застраховка, колана съм си го сложила, карам с ограничението. Добре, дишай спокойно! Няма за какво да те глобят."   
&minus; Добър ден, госпожо!  
&minus; Добър ден!   
&minus; Документите за проверка!  
Подавам му документите - естествено златният талон е най-отгоре, та да се вижда, че съм примерен водач.   
&minus; Имате ли електромер в колата?   
Мислите започват да се блъскат в главата ми: "Какъв пък е този електромер и защо не ми е известно да имам такова чудо? За какво ли служи електромер в колата? Колко ли е глобата за шофиране без електромер?"  
&minus; Не знам, господин полицай. Мисля, че не.  
&minus; АМИ Тогава защо карате без фарове?!